<hr>
<h3>25.1.2023</h3>
<p>
  Ensimmäinen päivitys pitkästä aikaa. Lumi on tammikuun aikana sulanut ainakin kolme kertaa ja satanut takaisin yhtä monta kertaa. Lukukauden alku on saanut minut pohtimaan opiskeluvalintaani ja sitä, mitä elämälläni haluaisin oikeasti tehdä. Pohtiminen ei tietystikään ole johtanut johtopäätöksiin.
</p>
<p>
  Tammikuussa on tapahtunut paljon uutisarvoisia asioita. Isoimpina pinnalla lienevät pitkään odotettu päätös lahjoittaa saksalaisvalmisteisia Leopard-panssarivaunuja ukrainalle sekä viimeisimmät vastoinkäymiset Suomen ja Ruotsin tiessä NATO:on. Jokin oikeistoaktivisti Ruotsissa poltti kirjan julkisella paikalla, mikä sai monet muslimit ulkomailla, Turkin presidentti Erdogan mukaanlukien kiivastumaan suunnattomasti. Erdogan luonnollisesti kosti tämän kamalan teon ilmoittamalla, että Ruotsi ei ainakaan näillä näkymin ole saamassa hänen hyväksyntäänsä NATO:ssa.
</p>

<hr>
<h3>3.1.2023</h3>
<p>
    Joulu oli ja meni. Vietin jouluni perheeni parissa, metsän pimeydessä. Perhe on sellainen asia, jota kaipaa erossa ollessaan, mutta luokse päästessään ei aina kauaa siedäkään. Ruoho tuolla puolen jne. Lumi suli ja lumi satoi taas.
</p>
