<h3>14.12.2022</h3>

<hr>
<p>Helsingissä on lunta ainakin puoli metriä ja kirpsakat pakkaset. Eilen ja toissapäivänä sattui runsaasti onnettomuuksia tämän johdosta.</p>
<figure>
    <img src="jouluinen kuusi.JPG" alt="jouluinen kuusi" style="width:100%">
    <figcaption>Jouluinen kuusi kotini ikkunasta</figcaption>
</figure>
<p>
	HS: <a href="https://www.hs.fi/kaupunki/art-2000009265570.html" target="blank">Helsingin kaupunki myy palveluyhtiö Palmian</a> saksalaiselle pääomasijoitusyhtiölle Mutares SE & Co. KGaA:lle, joka <a href"https://en.wikipedia.org/wiki/Mutares" target="blank">wikipedian</a> mukaan "ostaa keskisuuria yrityksiä, jotka ovat taloudellisissa hankaluuksissa myydäkseen nämä myöhemmin kalliimmalla". Mitenköhän tämä vaikuttaa julkisten palveluiden laatuun? Entäpä kaupungin työntekijöiden olosuhteisiin?
</p>
<p>
	Myynnin taustalla on aiemmin linkatun hesarijutun mukaan Helsingin kaupungin kaupunkistrategia. Strategian mukaan kaikkien kaupungin omistuksien tulee olla tarkoituksenmukaisia ja tavoitteellisia.  Perusteluna on myös Palmian taloudellinen tappiollisuus. Kaupungilla ei ole enää varaa omistaa tappiota tekevää yhtiötä. Tästä voinee päätellä, että kun yritys siirtyy uudelle omistajalleen, toimintaa muutetaan niin, että se ei ole enää tappiollista, toisin sanoen jostain leikataan. Ehkä tämä on välttämätöntä. Täytyisi kai enemmän perehtyä kaupungin budjettiin, jotta saisi selville miksi kaupungin palveluita tuottavan yhtiön on tehtävä voittoa. Keräähän kaupunki kuitenkin veroja.
</p>


<hr>
<h3 id="vanhin" id="13.12.2022">13.12.2022</h3>
<p>
    Tänään <a href="https://yle.fi/a/74-20008317" target="blank">Yle uutisoi</a> valtiovarainministeriön ehdotuksesta antaa korkeakouluille lupa periä lukukausimaksuja, jota tiettyjen korkeakoulujen rehtorit myötäilivät. Tämä on jo toinen samanlainen heitto noin kuukauden sisällä. Ikävä kyllä en löytänyt linkkiä tähän vanhempaan uutiseen. Tämä surkea uutinen sai minut vihdoin aloittamaan päiväkirjaan muistamisen arvoisten tapahtumien kirjaamisen, jota olen suunnitellut jo tovin.
</p>
<p>
    Tänään yle uutisoi myös: <a href="https://yle.fi/a/3-12314941/64-3-127848" target="blank">Ukraina pommitti venäläistä Klintsyn kaupunkia</a>. 
</p>
